[ Pa­mię­ci ka­pi­ta­na
Edwar­da Her­ber­ta ]


Tyl­ko gu­zi­ki nie­ugię­te
prze­trwa­ły śmierć świad­ko­wie zbrod­ni
z głę­bin wy­cho­dzą na po­wierzch­nię
je­dy­ny po­mnik na ich gro­bie

są aby świad­czyć Bóg po­li­czy
i uli­tu­je się nad nimi
lecz jak zmar­twych­stać mają cia­łem
kie­dy są lep­ką cząst­ką zie­mi

prze­le­ciał ptak prze­pły­wa ob­łok
upa­da liść kieł­ku­je ślaz
i ci­sza jest na wy­so­ko­ściach
i dymi mgłą ka­tyń­ski las

tyl­ko gu­zi­ki nie­ugię­te
po­tęż­ny głos za­mil­kłych chó­rów
tyl­ko gu­zi­ki nie­ugię­te
gu­zi­ki z płasz­czy i mun­du­rów
